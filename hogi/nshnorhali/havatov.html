<!DOCTYPE html>
<html lang="en">
    <head>
        <meta name="viewport" content="width=device-width, initial-scale=1">
        <meta http-equiv="Content-Type" content="text/html; charset=UTF-8" />
        <title>Հաւատով Խոստովանիմ</title>
        <link rel="alternate" type="application/rss+xml" title="AV notes" href="../../rss.xml" />
        <link rel="shortcut icon" href="../../favicon.ico?v=2" type="image/x-icon" />
        <link rel="stylesheet" href="../../css/bootstrap.min.css" />
        <link rel="stylesheet" href="../../css/bootstrap-theme.min.css" />
        <link rel="stylesheet" href="../../css/default.css" />
        <link rel="stylesheet" href="../../css/syntax.css" />
          <link rel="stylesheet" href="../../css/quotes.css" />
        <link href="//netdna.bootstrapcdn.com/font-awesome/4.0.3/css/font-awesome.css" rel="stylesheet" />
        <script type="text/x-mathjax-config">
            MathJax.Hub.Config( { tex2jax: { inlineMath: [ ["\\(", "\\)"] ]
                                           , displayMath: [ ["\\[", "\\]" ] ]
                                           , processEscapes: true
                                           }
                              });



        </script>
        <script type="text/javascript" src="http://cdn.mathjax.org/mathjax/latest/MathJax.js?config=TeX-AMS-MML_HTMLorMML">
        </script>

        <script type="text/javascript" src="../../js/jquery.min.js">
        </script>
        <script type="text/javascript" src="../../js/bootstrap.min.js">
        </script>

    </head>
    <body>
        <div class="container">


            <div id="header">

                <ul id="navigation" class="list-inline text-center">
                    <li class="logo"><a href="../../" class="home-link">ԳԼԽԱՎՈՐ</a></i>
                    <li><a href="../../hogi/">ՀՈԳԻ</a></li>
                    <li><a href="../../mitq/">ՄԻՏՔ</a></li>
                    <li><a href="../../marmin/">ՄԱՐՄԻՆ</a></li>
                    <li><a href="../../rss.xml"><i class="fa fa-rss"></i></a></li>
                    <!-- <li><a href="/atom.xml"><i class="fa fa-rss"></i></a></li> -->
                </ul>
            </div>
            <div class="clear"></div>
            <!---->

  <div class="clear"></div>
  <!-- <p style="font-size: 11px;"><strong>Ուշադրություն.</strong> <small>«իմաստասէր» բառը պետք է հասկանալ տառացի. ոչ որպէս փիլիսոփա իմաստով:</small></p> -->
            <div id="content">

<!--                 <div class="title text-center">
                    <h4>Հաւատով Խոստովանիմ</h4>
                    <hr>
                </div>
 -->                <div class="post-content">
<div id="toc"><h3>Table of contents</h3><ul>
<li><a href="#ա">Ա</a></li>
<li><a href="#բ">Բ</a></li>
<li><a href="#գ">Գ</a></li>
<li><a href="#դ">Դ</a></li>
<li><a href="#ե">Ե</a></li>
<li><a href="#զ">Զ</a></li>
<li><a href="#է">Է</a></li>
<li><a href="#ը">Ը</a></li>
<li><a href="#թ">Թ</a></li>
<li><a href="#ժ">Ժ</a></li>
<li><a href="#ժա">ԺԱ</a></li>
<li><a href="#ժբ">ԺԲ</a></li>
<li><a href="#ժգ">ԺԳ</a></li>
<li><a href="#ժդ">ԺԴ</a></li>
<li><a href="#ժե">ԺԵ</a></li>
<li><a href="#ժզ">ԺԶ</a></li>
<li><a href="#ժէ">Ժէ</a></li>
<li><a href="#ժը">ԺԸ</a></li>
<li><a href="#ժթ">ԺԹ</a></li>
<li><a href="#ի">Ի</a></li>
<li><a href="#իա">ԻԱ</a></li>
<li><a href="#իբ">ԻԲ</a></li>
<li><a href="#իգ">ԻԳ</a></li>
<li><a href="#իդ">ԻԴ</a></li>
</ul></div>
<section id="ա" class="level2">
<h2>Ա</h2>
<p>Հաւատով խոստովանիմ եւ երկիրպագանեմ Քեզ, <br> Հայր եւ Որդի եւ Սուրբ Հոգի,<br> Անեղ եւ անմահ բնութիւն,<br> Արարիչ հրեշտակաց եւ մարդկան եւ ամենայն եղելոց.<br> ողորմեա Քո արարածոց եւ ինձ՝ բազմամեղիս:<br></p>
</section>
<section id="բ" class="level2">
<h2>Բ</h2>
<p>Հաւատով խոստովանիմ եւ երկիրպագանիմ Քեզ,<br> Անբաժանելի լոյս, միասնական Սուրբ Երրորդութիւն եւ մի Աստուածութիւն,<br> Արարիչ լուսոյ եւ հալածիչ խաւարի,<br> Հալածեա ի հոգւոյ իմմէ զխաւար մեղաց եւ անգիտութեան,<br> եւ լուսաւորեա զմիտս իմ ի ժամուս յայսմիկ՝ Աղօթել Քեզ ի հաճոյս,<br> եւ ընդունիլ ի Քէն զխնդրուածս իմ.<br> Եւ ողորմեա Քո արարածոց եւ ինձ՝ բազմամեղիս:<br></p>
</section>
<section id="գ" class="level2">
<h2>Գ</h2>
<p>Հայր երկնաւոր, Աստուած ճշմարիտ,<br> որ առաքեցեր զՈրդիդ Քո սիրելի ի խնդիր մոլորեալ ոչխարին,<br> Մեղայ յերկինս եւ առաջի Քո.<br> Ենկալ զիս որպէս զանառակ որդին.<br> եւ զգեցո ինձ զպատմուճանն զառաջին, զոր մերկացայ մեղօք.<br> Եւ ողորմեա Քո արարածոց եւ ինձ՝ բազմամեղիս:<br></p>
</section>
<section id="դ" class="level2">
<h2>Դ</h2>
<p>Որդի Աստուծոյ, Աստուած ճշմարիտ,<br> Որ խոնարհեցեր ի հայրական ծոցոյ<br> Եւ առեր մարմին<br> Ի սրբոյ կուսէն Մարիամայ՝<br> Վասն մերոյ փրկությեան,<br> Խաչեցար, թաղեցար<br> Եւ յարեար ի մեռելոց<br> Եւ համբարձար փառոք առ Հայր.<br> Մեղայ երկինս եւ առաջի Քո,<br> Յիշեա զիս որպէս ցաւազակն,<br> Յորժամ գաս արքայութեամբ քով.<br> Եւ ողորմեա Քո արարածոց եւ ինձ՝ բազմամեղիս:<br></p>
</section>
<section id="ե" class="level2">
<h2>Ե</h2>
<p>Հոգի Աստուծոյ՝ Աստուած ճշմարիտ,<br> Որ իջեր ի Յորդանան <br> Եւ ի վերնատունն<br> Եւ լուսավորեցեր զիս մկրտությամբ սուրբ Աւազանին,<br> Մեղայ յերկինս եւ առաջի Քո.<br> Մաքրեա զիս վերստինք Աստուածային հրով Քով՝<br> Որպէս հրեղէն լեզուօք սուրբ զառաքեալսն.<br> Եւ ողորմեա Քո արարածոց եւ ինձ՝ բազմամեղիս:<br></p>
</section>
<section id="զ" class="level2">
<h2>Զ</h2>
<p>Անեղ բնութիւն,<br> Մեղայ Քեզ մտօք իմովք,<br> Հոգւով եւ մարմնով իմով,<br> Մի յիշեր զմեղս իմ զառաջինս<br> Վասն անուանդ քում սրբոյ.<br> Եւ ողորմեա Քո արարածոց եւ ինձ՝ բազմամեղիս:<br></p>
</section>
<section id="է" class="level2">
<h2>Է</h2>
<p>Տեսող ամենայնի,<br> Մեղայ Քեզ Խորհրդով, բանիվ եւ գործով<br> Ջնջեա զձեռագիրս յանցանաց իմոց<br> Եւ գրեա զանուն իմ Ի դպրութեան կենաց.<br> Եւ ողորմեա Քո արարածոց եւ ինձ՝ բազմամեղիս:<br></p>
</section>
<section id="ը" class="level2">
<h2>Ը</h2>
<p>Քննող գաղտնեաց,<br> Մեղայ Քեզ կամայ եւ ակամայ,<br> Գիտութեամբ եւ անգիտութեամբ,<br> Թողութիւն շնորհեա մեղավորիս.<br> Զի ի ծննդենէ սուրբ Աւազանին<br> Մինչեւ զայսօր<br> Մեղուցեալ եմ<br> Առաջի Աստուղութեանդ քո<br> Զգայարանօք իմովք<br> Եւ ամենայն անդամօք մարմնոյս.<br> Եւ ողորմեա Քո արարածոց Եւ ինձ՝ բազմամեղիս:<br></p>
</section>
<section id="թ" class="level2">
<h2>Թ</h2>
<p>Ամենախնամ Տէր,<br> Դիր պահապան աչաց իմոց՝<br> Զերկիր Քո սուրբ<br> Ոչ եւս հայիլ յայրատ.<br> Եւ՝ ականջաց իմոց,<br> Ոչ ախորժել լսել զբանս չարութեան,<br> Եւ՝ բերանոյ իմոյ,<br> Ոչ խօսել ստութիւն,<br> Եւ՝ սրտի իմոյ,<br> Ոչ խորհել զչարութիւն,<br> Եւ՝ ձեռաց իմոց,<br> Ոչ գործել զանիրաւութիւն.<br> Եւ՝ ոտից իմոց,<br> Ոչ գնալ ի ճանապարհս Անօրենութեան.<br> Այլ ուղղեա զշարժումս սոցա՝<br> Լինել ըստ պատուիրանաց Քոց ամենայնի.<br> Եւ ողորմեա Քո արարածոց Եւ ինձ՝ բազմամեղիս:<br></p>
</section>
<section id="ժ" class="level2">
<h2>Ժ</h2>
<p>Հուր կենդանի Քրիստոս,<br> Զհուր սիրոյ Քո, զոր արկեր յերկիր՝<br> Բորբոքեա յանձն իմ,<br> Զի այրեսցէ ախտ հոգւոյ իմոյ.<br> Եւ սրբեսցէ զխիղճ մտաց իմոյ,<br> Եւ մաքրեսցէ զմեղս մարմնոյ իմոյ,<br> Եւ վառեսցէ զլոյս գիտութեան Քո<br> Ի սրտի իմում.<br> Եւ ողորմեա Քո արարածոց եւ ինձ՝ բազմամեղիս: <br></p>
</section>
<section id="ժա" class="level2">
<h2>ԺԱ</h2>
<p>Իմաստութի՛ւն Հօր Յիսուս, տո՛ւր ինձ զիմաստութիւն <br> զԲարիս խորհել եւ խոսել եւ գործել առաջի Քո յամենայն ժամ, <br> Ի չար խորհրդոց, ի բանից եւ ի գործոց փրկեա՛ զիս.<br> Եւ ողորմեա՛ Քո արարածոց եւ ինձ՝ բազմամեղիս:<br></p>
</section>
<section id="ժբ" class="level2">
<h2>ԺԲ</h2>
<p>Կամեցո՛ղ բաեաց, Տէ՛ր կամարար, <br> Մի՛ թողուր զիս ի կամս անձին իմոյ գնալ, <br> Այլ առաջնորդեա՛ ինձ լինել միշտ ըստ կամաց Քոց բարեսիրաց. <br> Եւ ողորմեա՛ Քո արարածոց եւ ինձ՝ բազմամեղիս:<br></p>
</section>
<section id="ժգ" class="level2">
<h2>ԺԳ</h2>
<p>Արքա՛յ երկնաւոր, տո՛ւր ինձ զարքայութիւն Քո, <br> զՈր Խոստացար սիրելեաց Քոց, եւ զօրացո՛ զսիրտ իմ՝ <br> Ատել զմեղս եւ սիրել զՔեզ միայն եւ առնել զկամս Քո. <br> Եւ ողորմեա՛ Քո արարածոց եւ ինձ՝ բազմամեղիս:<br></p>
</section>
<section id="ժդ" class="level2">
<h2>ԺԴ</h2>
<p>Խնամո՛ղ արարածոց, պահեա՛ նշանաւ Խաչի Քո<br> զՀոքի եւ զմարմին իմ ի պատրանաց մեղաց, <br> Ի փորձութեանց դիւաց եւ իմ մարդոց անիրաւաց<br> Եւ ամենայն վտանգից հոգւոյ եւ մարմնու.<br> Եւ ողորմեա՛ Քո արարածոց եւ ինձ՝ բազմամեղիս:<br></p>
</section>
<section id="ժե" class="level2">
<h2>ԺԵ</h2>
<p>Պահապա՛ն ամենայնի Քրիստոս,<br> Աջ Քո հովանի լիցի ի վերայ իմ ի տուէ եւ ի գիշերի,<br> Ի նստել ի տան,<br> Ի գնալ ի ճանապարհ,<br> ի ննջել եւ ի յառնել, <br> զի մի՛ երբեք սասանեցայց.<br> Եւ ողորմեա՛ Քո արարածոց եւ ինձ՝ բազմամեղիս:<br></p>
</section>
<section id="ժզ" class="level2">
<h2>ԺԶ</h2>
<p>Աստուա՛ծ իմ, որ բանաս զձեռս Քո<br> Եւ լնուս զամենայն արարածս ողորմութեամբ Քով,<br><br />
Քեզ յանձն առնեմ զանձն իմ, <br> Դո՛ւ հոգա եւ պատրաստեա<br><br />
զՊէտս հոգւոյ եւ մարմնոյ իմոյ յայսմհետէ մինչեւ յաւիտեան.<br> Եւ ողորմեա՛ Քո արարածոց եւ ինձ՝ բազմամեղիս:<br></p>
</section>
<section id="ժէ" class="level2">
<h2>Ժէ</h2>
<p>Դարձուցի՛չ մոլորելոց, <br><br />
Դարձո՛ զիս ի չար սովորութեանց իմոց ի բարի սովորութիուն <br> Եւ բեւեռեա՛ ի հոգի իմ <br> զՍոսկալի օր մահուն եւ զերկիւղ գեհենոյն եւ զսէր արքայութեանն,<br> զԻ զղջացայց ի մեղղաց եւ գործեցից զարդարութիւն. <br> Եւ ողորմեա՛ Քո արարածոց եւ ինձ՝ բազմամեղիս:<br></p>
</section>
<section id="ժը" class="level2">
<h2>ԺԸ</h2>
<p>Աղբի՛ւր անմահութեան, աղբերացո՛ ի սրտէ իմմէ<br> զԱրտասուս ապաշխարութեան՝ որպէս պոռնկին,<br> զԻ լըվացից զմեղս ան՛ին իմոյ յառաջ քան զելանելն իմ յաշխարհէս.<br> Եւ ողորմեա՛ Քո արարածոց եւ ինձ՝ բազմամեղիս:<br></p>
</section>
<section id="ժթ" class="level2">
<h2>ԺԹ</h2>
<p>Պարգեւի՛չ ողորմութեան, պարգեէեա՛ ինձ <br> Ուղղափառ հաւատով եւ բարի գործով եւ սուրբ Մարմնոյ եւ Արեան Քո հաղորդութեամբ գալ առ Քեզ. Եւ ողորմեա՛ Քո արարածոց եւ ինձ՝ բազմամեղիս:<br></p>
</section>
<section id="ի" class="level2">
<h2>Ի</h2>
<p>Բարերա՛ր Տէր, հրեշտակի բարւոյ յանձն արասցես զիս՝ <br> Քաղցրութեամբ աւանդել զհոգի իմ <br> Եւ անխռով անցուցանել ընդ չարութիւն այսոցն,<br><br />
Որք են ի ներքոյ երկնից.<br> Եւ ողորմեա՛ Քո արարածոց եւ ինձ՝ բազմամեղիս:<br></p>
</section>
<section id="իա" class="level2">
<h2>ԻԱ</h2>
<p>Լո՛յս ճշմարիտ Քրիստոս,<br> Արժանաւորեա՛ զհոգի իմ ուրախութեամբ տեսանել<br> զԼոյս փառաց Քոց ի կոչման աւուրն <br> Եւ հանգչիլ յուսով բարեաց յօթեւանս արդարոց<br> Մինչեւ յՕր մեծի գալստեան Քո.<br> Եւ ողորմեա՛ Քո արարածոց եւ ինձ՝ բազմամեղիս:<br></p>
</section>
<section id="իբ" class="level2">
<h2>ԻԲ</h2>
<p>Դատաւո՛ր արդար, յորժամ գաս փառօք Հօր՝ դատել զկենդանիս եւ զմեռեալս,<br> Մի՛ մտաներ ի դատաստան ենդ ծառայիս Քում, <br> Այլ փրկեա՛ զիս ի յաւիտենական հրոյն եւ լսելի՛ արա ինձ <br> զԵրանաւետ կոչումն արդարոց յերկնից արքայութիւնդ.<br> Եւ ողորմեա՛ Քո արարածոց եւ ինձ՝ բազմամեղիս:<br></p>
</section>
<section id="իգ" class="level2">
<h2>ԻԳ</h2>
<p>Ամէնողո՛րմ Տէր, ողորմեա՛ ամենայն հաւատացելոց ի Քեզ, <br> Իմոց եւ օտարաց, ծանօթից եւ անծանօթից, կենդանեաց եւ մեռելոց.<br> Շնորհեա՛ եւ թշնամեաց իմոց եւ ատելեաց զթողութիւն՝ որ առ իս յանցանեաց,<br> Եւ դաձո՛ զնոսա ի չարեացն, զոր ունին վասն իմ,<br> զԻ ողորմութեանդ Քում արժանի եղիցին.<br> Եւ ողորմեա՛ Քո արարածոց եւ ինձ՝ բազմամեղիս:<br></p>
</section>
<section id="իդ" class="level2">
<h2>ԻԴ</h2>
<p>Փառավորեա՛լ Տէր, ընա՛լ զաղաչանս ծառայիս Քո<br> Եւ կատարեա՛ ի բարի զխնդրուաղս իմ՝ բարեխոսութեամբ<br> Սրբուհւոյ Աստուածածնին Եւ Յովհաննու Մկրտչին<br> Եւ սրբւյն Ստեփանոսի Նախավկային <br> Եւ սրբոյն Գրիգորի մերոյ Լուսաւորչին<br> Եւ սրբոց առաքելոց, մարքարէից, վարդապետաց, մարտիրոսաց,<br> հայրապետաց, ճգնավորաց, կուսանաց, միանձանց <br> Եւ ամենայն սրբոց Քոց երկնաւորաց եւ երկրաւորաց.<br> Եւ Քեզ փառք եւ երկրպագութիւն՝ անբաժանելի Սուրբ Երրորդութեանդ, յաւիտեանս.<br> ամէն:<br></p>
</section>
</div>

<div class="row">
        <span class="date  text-right">
            <i class="fa fa-calenda"></i> Posted on June  6, 2016
        </span>
        <span class="tags text-right" style="width: 100%">
            <ul class="list-inline"><li><i class="fa fa-tags"></i></li><li><a href="../../tags/%D5%A3%D6%80%D5%A1%D5%A2%D5%A1%D6%80.html">գրաբար</a></li><li><a href="../../tags/%D5%A1%D5%B2%D5%B8%D5%A9%D6%84.html">աղոթք</a></li></ul>
        </span>
</div>

            </div>
            <div id="footer" class="col-md-12">
                <div class="row"><hr /></div>
                
                <div class="row text-center">
                    powered by  <a href="http://jaspervdj.be/hakyll" target="_blank">Hakyll</a>
                </div>
            </div>
        </div>

        <script type="text/javascript" src="../../js/quotes.js">
        </script>
    </body>
</html>
